                            <h2>EU:N ASETUKSEN 679/2016 (YLEINEN TIETOSUOJA-ASETUS) 13 JA 14 ARTIKLAN MUKAINEN ILMOITUS HENKILÖTIETOJEN KÄSITTELYSTÄ </h2>

                            <p></p>

                            <p>Tietosuojasi on meille erittäin tärkeä asia. Ole hyvä ja lue tämä ilmoitus huolellisesti.</p>

                            <p>Tässä ilmoituksessa kerromme kattavasti ja läpinäkyvästi henkilötietojen käsittelystä, jota kappaleessa 1 luetellut yhtiöt suorittavat   antamillesi tiedoille ja/tai tiedoille, joita mahdollisesti kerätään ollessasi yhteydessä meihin muun muassa seuraavilla tavoilla:</p>

                            <ul>
                                <li>käymällä myymälöissämme </li>
                                <li>ottamalla yhteyttä asiakaspalveluumme</li>
                                <li>käymällä verkkosivustolla www.diesel.com (jäljempänä <strong>sivusto</strong>) ja/tai muilla tuotemerkkiimme viittaavilla verkkosivustoilla sekä vuorovaikutuksessa sivujemme kanssa sosiaalisissa verkostoissa (esim. Facebook, Twitter, Instagram ja we chat).</li>
                                <li></li>
                            </ul>
                            <p>&nbsp;</p>

                            <h2>1. KUKA HENKILÖTIETOJASI KERÄÄ</h2>

                            <p>&nbsp;Henkilötietoja itsenäisinä rekisterinpitäjinä tai yhteisrekisterinpitäjinä keräävät ja käsittelevät yhtiöt (jäljempänä <strong>rekisterinpitäjät </strong>tai <strong>yhtiöt</strong>) ovat:</p>

                            <ul>
                                <li><strong>OTB S.p.A. </strong>(jäljempänä <strong>OTB</strong>), jonka kotipaikka  on Italiassa osoitteessa Breganze (Vi), Via dell’Industria 2, 36042, puhelinnumero +390445306555, sähköposti privacy@otb.net; OTB:n tietosuojavastaavaan (<strong>tietosuojavastaava</strong>) voi ottaa yhteyttä  osoitteessa dpo@otb.net</li>
                                <li><strong>Diesel S.p.A. </strong>(jäljempänä <strong>Diesel</strong>), jonka kotipaikka on Italiassa osoitteessa Breganze (Vi), Via dell’Industria 4-6, 36042, puhelinnumero +390424477555, sähköposti privacy@diesel.com; Dieselin tietosuojavastaavaan (<strong>tietosuojavastaava</strong>) voi ottaa yhteyttä osoitteessa dpo@otb.net</li>
                                <li><strong>Diesel S.p.A:n paikallinen tytäryhtiö </strong>(jäljempänä <strong>Dieselin tytäryhtiö</strong>) maassa, jossa ostat tuotteitamme tai käytät palvelujamme (luettelo tytäryhtiöistä on täällä).</li>
                            </ul>
                            <p></p>

                            <p>OTB ja Diesel suorittavat joitakin toimintoja yhteisrekisterinpitäjinä ja tekevät yhdessä päätöksiä henkilötietojen käsittelyn tarkoituksista ja keinoista. Jäljempänä termi <strong>yhteisrekisterinpitäjät </strong>tarkoittaa Dieseliä ja OTB:tä yhdessä niiden käsitellessä tietoja yhteisrekisterinpitäjinä.</p>

                            <p></p>

                            <p>Olemme laatineet tämän asiakirjan helpottamaan edellä mainittujen tahojen rekisterinpitäjinä tai yhteisrekisterinpitäjinä suorittamien käsittelytoimintojen ymmärtämistä. Asiakirjassa selvitetään, mitä käsittelytoimintoja kukin yhtiö itsenäisesti suorittaa.</p>

                            <p>Huomaa, että  käsittelytoimintojen suorittaminen ei ole tarkoitettu alaikäisille, eivätkä rekisterinpitäjät tietoisesti kerää tai hanki henkilötietoja  alle 16-vuotiailta. Jos olet alle 16-vuotias, älä anna mitään henkilötietoja. Tämä ei vaikuta sovellettavaan sopimusoikeuteen, kuten sääntöihin, jotka koskevat sopimuksen pätevyyttä, muodostamista tai vaikutuksia suhteessa lapseen.</p>

                            <p></p>

                            <h2>&nbsp;2. MITÄ HENKILÖTIETOJA KÄSITTELEMME</h2>

                            <p>Kukin yhtiö kerää eri henkilötietoryhmiä siihen tarkoitukseen, jota varten se niitä käsittelee.</p>

                            <p>Seuraavassa erittelemme kerättävät henkilötietoryhmät ja selitämme, mihin tarkoitukseen kukin rekisterinpitäjä tai tarpeen mukaan yhteisrekisterinpitäjä kunkin ryhmän tietoja käsittelee (jäljempänä yhdessä käsiteltyinä myös <strong>henkilötiedot</strong>).</p>

                            <ul>
                                <li><strong>Biografiset tiedot</strong>: nimi, toinen nimi, sukunimi, syntymäaika, sukupuoli</li>
                                <li><strong>Yhteystiedot</strong>: asuinpaikan osoite (katu, kaupunki, maakunta, osavaltio, postinumero), kotipaikka, sähköpostiosoite, puhelinnumero, matkapuhelinnumero</li>
                                <li><strong>Myyntitiedot</strong>: lähetys- ja laskutusosoitteet, toimitus- ja maksutapa, luottokortin haltijan nimi ja kortin viimeinen voimassaolopäivä, asiakaspalvelun pyytämät tiedot, ALV-numero ja/tai veronumero, passin numero (passin numeroa käytetään vain maksujen yhteydessä lain vaatiessa ja sen rajoissa), Global Blue -korttinumero</li>
                                <li><strong>Uutiskirjeiden ja toimintatietojen seuranta</strong>: tiedot uutiskirjeiden tai linkkien avaamisesta</li>
                                <li><strong>Myymälässä kerättävät tiedot</strong>: syntymäpäivä, oletettu ikäryhmä, joissakin maissa sosiaalisessa verkostossa käytettävä nimi, rekisteröintitapa ja -päivä, myymälä- ja myyjämieltymykset, kieli, kiinnostavat tuoteryhmät, palvelujen käyttötapa, myymälässä mahdollisesti havaitut palvelumieltymykset, lunastuskampanja, tapahtumiin osallistuminen, muut ostetut tuotemerkit, sovitushuoneessa kokeillut ostamatta jätetyt tuotteet</li>
                                <li><strong>Ostopäivä</strong>: tiedot ostetuista tuotteista (muun muassa koko, hinta, alennus, malli, mallisto, laskettu kulutustaso, hylätty ostoskori)</li>
                                <li><strong>Navigointitiedot</strong>: tiedot selainkäyttäytymisestä ja/tai rekisterinpitäjien verkkosivustojen käytöstä käyttäen esimerkiksi evästeitä tai tietoja sivuista, joilla on käyty tai joita on haettu, tai tiedot, jotka liittyvät selauksen tai verkko-ostosten yhteydessä  kerättyyn toivomuslistaan. Tutustu evästekäytäntöön, joka on luettavissa seuraavassa [http://diesel.com/shop/content/cookiepolicy].</li>
                            </ul>
                            <p>&nbsp;</p>

                            <h2>3. MIHIN TARKOITUKSIIN KÄSITTELEMME HENKILÖTIETOJASI</h2>

                            <p>Tässä kappaleessa selostamme, mihin tarkoitukseen kukin rekisterinpitäjä tai yhteisrekisterinpitäjä kunkin ryhmän tietoja käsittelee.</p>

                            <h3>3.1 DIESEL S.P.A:N TARKOITUKSET </h3>

                            <p>Diesel-yhtiö suunnittelee ja myy tuotemerkin tuotteita ja edistää niiden myyntiä. Sen kanssa olet yhteydessä, jos päätät ostaa tuotteita sivuston tai muiden Dieselin ylläpitämien sivustojen kautta tai muilla Dieselin tarjoamilla menetelmillä, jos osallistut Dieselin edistämiin hankkeisiin kuten palkintokilpailuihin tai muihin myynninedistämishankkeisiin. Diesel myös hallinnoi kanta-asiakasohjelmaa, johon voit liittyä. Diesel käsittelee henkilötietoja seuraaviin tarkoituksiin.</p>

                            <h4>a) Myyntitoiminta ja vastaaminen muihin asiakkaiden tiedusteluihin</h4>

                            <p>Jos ostat Dieselin tuotteita sivuston verkkokaupasta tai muulla Dieselin tarjoamalla menetelmällä, Diesel käsittelee biografisia tietojasi, yhteystietojasi ja ostotietojasi ostoksen suorittamiseen ja kaikkiin siihen tiukasti liittyviin toimiin, kuten toimittamiseen tai muihin hallinnollisiin ja tilinpitoon liittyviin velvoitteisiin.</p>

                            <p>Samoin Dieselin on mahdollisesti varmistettava erikoisalennusohjelmiin osallistumisen vaatimukset (esim. varmistamalla tehdyn ostoksen olevan ensimmäinen ostos tai muiden vaatimusten täyttyminen) ja käsiteltävä biografisia tai yhteystietojasi vastatakseen sivuston tai asiakaspalvelun kautta, puhelimitse tai chatin kautta tehtäviin lisäpyyntöihin, esimerkiksi tieto- ja avunpyyntöihin.</p>

                            <p>Oikeusperuste: Käsittely perustuu ostosopimuksen, jonka osapuoli olet, täytäntöönpanemiseen, ja edellä lueteltujen henkilötietojen antaminen on sitä varten välttämätöntä, koska muuten Diesel ei pysty käsittelemään pyyntöäsi.</p>

                            <h4>b) Rekisteröityminen kanta-asiakasohjelmaan</h4>

                            <p>Diesel kerää biografisia ja yhteystietoja myös hallinnoidakseen pyyntöäsi liittyä kanta-asiakasohjelmaan (D:Code). Näitä tietoja käsitellään jäsenyytesi vahvistamiseen ja kaikkiin  siihen tiukasti liittyviin sekä välillisiin että siihen kytköksissä oleviin tarkoituksiin, mukaan lukien ensinnäkin kaikki kanta-asiakasohjelmaan kuuluvat toimet. Rekisteröityä voi sekä verkossa sivuston kautta että sen ulkopuolella myymälässä täyttämällä hakulomakkeen sähköisesti (tabletilla tai muulla älylaitteella) tai paperimuodossa.</p>

                            <p>Käyttäjä liittyy Dieselin kanta-asiakasohjelmaan myös luomalla tilin verkkosivuston varatulla alueella.</p>

                            <p>Oikeusperuste: Käsittely perustuu kanta-asiakasohjelmaan liittymistä varten tehtävään sopimuksen, jonka osapuoli olet, täytäntöönpanemiseen, ja edellä lueteltujen henkilötietojen antaminen on sitä varten välttämätöntä, koska muuten Diesel ei pysty käsittelemään pyyntöäsi.</p>

                            <h4>c) Osallistuminen palkintokilpailuihin</h4>

                            <p>Diesel pystyy käsittelemään biografisia tietojasi, jotta voit osallistua Dieselin järjestämään palkintokilpailuun. Joissakin tilanteissa esimerkiksi palkinnon toimittamista varten voidaan käsitellä myös yhteystietojasi. Jos osallistuminen kilpailuun vaatii lisätietoja, niitä pyydetään asiaa koskevan tietosuojakäytännön mukaisesti.</p>

                            <p>Oikeusperuste: Käsittely perustuu kyseiseen palkintokilpailuun osallistumista koskevan sopimuksen, jonka osapuoli olet, täytäntöönpanemiseen, ja edellä lueteltujen henkilötietojen antaminen on sitä varten välttämätöntä, koska muuten Diesel ei pysty käsittelemään pyyntöäsi.</p>

                            <h4>d) Markkinointi</h4>

                            <p>Diesel S.p.A. voi käsitellä vain suostumuksellasi biografisia tietoja, yhteystietoja ja ostotietoja markkinointitarkoituksiin eli mainostamiseen sosiaalisissa verkostoissa, joihin kuulut, tai mainos- tai suoramyyntimateriaalin lähettämiseen, markkinointitutkimusten tekemiseen, asiakkaille varatun kaupallisen myynninedistämisen tai alennusten lähettämiseen automatisoiduilla yhteydenpitotavoilla (esim. sähköposti, uutiskirjeet, tekstiviesti, multimediaviesti ja viestintäalusta) ja perinteisillä yhteydenpitotavoilla (postitse). </p>

                            <p>Oikeusperuste: Käsittely perustuu antamaasi suostumukseen. Jos olet rekisteröitynyt kanta-asiakasohjelmaan ja päätät peruuttaa suostumuksesi markkinointiin, saat edelleen etuihin liittyvää viestintää (muun muassa syntymä- ja vuosipäivälahjan tai mahdollisuuden päästä etukäteen tutustumaan uusiin mallistoihin ja vain jäsenille varattuihin kampanjoihin). Jos suostumuksesi peruuttamisen lisäksi et enää halua vastaanottaa tällaista viestintää, sinua pyydetään tarkentamaan asia. Poistuminen kanta-asiakasohjelmasta johtaa myös verkkotilisi lopettamiseen, jos sinulla on sellainen.</p>

                            <p>Voit koska tahansa peruuttaa suostumuksesi vastaanottaa edellä mainittua viestintää napsauttamalla oikeaa vaihtoehtoa kussakin saamassasi markkinointisähköpostissa tai kirjoittamalla osoitteeseen privacy@diesel.com tai ottamalla muuten yhteyttä yhtiöön kappaleessa 1 ilmoitettuihin osoitteisiin. Suostumuksen peruuttaminen koskee vain markkinointisähköposteja, ei etuja koskevia sähköposteja.</p>

                            <h2></h2>

                            <h3>3.2 YHTEISREKISTERINPITÄJIEN (DIESEL JA OTB) TARKOITUKSET</h3>

                            <p>Diesel ja OTB toimivat yhteisrekisterinpitäjinä erityisen sopimuksen perusteella alla esitetyssä tarkoituksessa.</p>

                            <h4>a) Asiakasprofilointi</h4>

                            <p>Yhteisrekisterinpitäjillä on suostumuksellasi oikeus käsitellä biografisia tietoja, yhteystietoja, myyntitietoja, myymälässä kerättyjä tietoja, ostotietoja, uutiskirjeiden ja toimintatietojen seurantatietoja ja navigointitietoja profilointitarkoituksiin tai liiketoiminta-analyysiin eli ostomieltymystesi analysointiin edellä mainittujen henkilötietojen automatisoidun käsittelyn avulla. Käsittelyn tavoitteena on analyyttisesti selvittää tai ennustaa ostomieltymyksesi myös asiakasprofiilien laatimiseksi ja kaupallisen tarjonnan räätälöimiseksi paremmin mieltymyksiäsi vastaavaksi.</p>

                            <p>Oikeusperuste: Käsittely perustuu antamaasi suostumukseen.</p>

                            <p>Voit koska tahansa peruuttaa suostumuksesi olla profiloinnin kohteena kirjoittamalla osoitteeseen privacy@diesel.com tai ottamalla muuten yhteyttä yhteisrekisterinpitäjiin  kappaleessa 1 ilmoitettuihin osoitteisiin. </p>

                            <h3>3.3 DIESELIN TYTÄRYHTIÖN TARKOITUKSET </h3>

                            <p>Dieselin tytäryhtiö hallinnoi myymälää, josta ostit tuotteen mahdollisesti puhelimitse tai muulla Dieselin tytäryhtiöiden tarjoamalla menetelmällä ja josta olet pyytänyt lisäpalveluja. Joissakin tapauksissa Dieselin tytäryhtiö saattaa tarvita joitakin sinua koskevia tietoja mahdollisten pyyntöjesi käsittelemiseksi. Dieselin tytäryhtiö käsittelee henkilötietoja seuraaviin tarkoituksiin.</p>

                            <h4>a. Myyntiin liittyvät palvelut</h4>

                            <p>Dieselin tytäryhtiö saattaa joutua käsittelemään biografisia tietojasi, yhteystietojasi ja joitakin myyntitietoja (veronumero ja/tai ALV-numero, passin numero ja Global Blue -korttinumero) ostoksesi toimittamiseen, kun se tehdään puhelimitse tai muulla Dieselin tytäryhtiöiden tarjoamalla menetelmällä, tai laskun lähettämiseen pyytäessäsi sellaisen.</p>

                            <p>Oikeusperuste: Käsittely perustuu sopimuksen, jonka osapuoli olet, täytäntöönpanemiseen, ja edellä lueteltujen henkilötietojen antaminen on sitä varten välttämätöntä, koska muuten Dieselin tytäryhtiö ei pysty käsittelemään pyyntöäsi.</p>

                            <h4>b. Jälkimyyntipalvelut</h4>

                            <p>Dieselin tytäryhtiö voi kerätä biografisia tietojasi ja yhteystietojasi käsitelläkseen nimenomaisia myymälässä tekemiäsi pyyntöjä jälkimyynnin aikana. Tällaiset pyynnöt voivat liittyä esimerkiksi korjauksen tekemiseen, räätälöintiin, kotiinkuljetukseen tai palautuksen tekemiseen.</p>

                            <p>Oikeusperuste: Käsittely perustuu sopimuksen, jonka osapuoli olet, täytäntöönpanemiseen, ja edellä lueteltujen henkilötietojen antaminen tähän tarkoitukseen on välttämätöntä, koska muuten Dieselin tytäryhtiö ei pysty käsittelemään pyyntöäsi.</p>

                            <h3>3.4 KAIKKIEN REKISTERINPITÄJIEN JA YHTEISREKISTERINPITÄJIEN TARKOITUKSET</h3>

                            <p>Lopuksi kukin rekisterinpitäjä tai yhteisrekisterinpitäjä saattaa joutua noudattamaan tiettyjä sitä koskevia lakisääteisiä velvoitteita tai puolustamaan oikeuksiaan oikeusistuimessa.</p>

                            <h4>a. Lakien ja asetusten ja toimivaltaisten viranomaisten tai valvonta- ja tarkastuselinten päätösten tai pyyntöjen asettamiin velvoitteisiin liittyvät tarkoitukset</h4>

                            <p>Kukin rekisterinpitäjä tai yhteisrekisterinpitäjä saattaa joutua noudattamaan tiettyjä sitä koskevia lakisääteisiä velvoitteita.</p>

                            <p>Oikeusperuste: Lakisääteisen velvoitteen noudattaminen.</p>

                            <p>Tietojen toimittaminen tähän tarkoitukseen on pakollista, koska ilman niitä rekisterinpitäjä tai yhteisrekisterinpitäjä ei pysty noudattamaan lakisääteisiä velvoitteitaan.</p>

                            <h4>b. Oikeuksien puolustaminen oikeudellisissa, hallinnollisissa tai oikeusistuimen ulkopuolisissa menettelyissä ja tarjottaviin palveluihin liittyvissä kiistoissa</h4>

                            <p>Kukin rekisterinpitäjä tai yhteisrekisterinpitäjä voi käsitellä henkilötietojasi puolustaakseen oikeuksiaan tai ryhtyäkseen oikeustoimiin tai esittääkseen vaatimuksia sinua tai kolmansia osapuolia kohtaan, myös petosten estämiseksi.</p>

                            <p>Oikeusperuste: Käsittely perustuu rekisterinpitäjän tai yhteisrekisterinpitäjän oikeutettuun etuun  omien oikeuksiensa suojaamiseksi.</p>

                            <h2>4. SIVUSTOA SISÄÄN KIRJAUTUMATTA KÄYTTÄESSÄSI JA NAVIGOIDESSASI TEHTÄVÄ KÄSITTELY</h2>

                            <p>Sivuston omistaa Diesel. Sivustoa voi selata antamatta aktiivisesti henkilötietojaan, jos ei kirjaudu sisään. Tällöin pysyt sivustoa selatessasi nimettömänä, ellet päätä antaa tietojasi jonkun rekisterinpitäjän tai yhteisrekisterinpitäjien kanssa viestimistä varten jotakin kappaleessa 3 lueteltua tarkoitusta varten.</p>

                            <p>Nimettömänä selaamisen osalta ilmoitamme kuitenkin, että sivuston toimittamiseen käytetyt tietokonejärjestelmät ja ohjelmistomenetelmät hankkivat tavallisen käytön aikana joitakin tietoja, joiden lähettäminen kuuluu internetin viestintäprotokollien luonteeseen.</p>

                            <p>Näitä tietoja ei suoraan liitetä tunnistettuihin käyttäjiin, mutta ne voivat luonteeltaan kolmansien osapuolten hallussa olevien tietojen käsittelyn ja liittämisen kautta mahdollistaa näiden käyttäjien tunnistamisen.</p>

                            <p>Tähän tietoluokkaan kuuluvat sivustolle tulevien käyttäjien tietokoneiden IP-osoitteet ja verkkotunnukset, pyydettyjen resurssien URI-ilmoitusten (Uniform Resource Identifier) osoitteet, tiedot pääsystä, tiedot sijainnista, pyynnön palvelimelle lähettämisen tapa, vastauksena saadun tiedoston koko, palvelimen antaman vastauksen tilaa osoittava numeerinen koodi (esim. onnistunut ja virhe), tiedot käyttäjän käynnistä mukaan lukien URL:n datanapsautuspolku, käynnin kesto joillakin sivuilla ja vuorovaikutus niiden kanssa sekä muut käyttöjärjestelmään ja käyttäjän IT-ympäristöön liittyvät parametrit.</p>

                            <p>Nämä tiedot kerätään evästeitä käyttämällä. Käytämme selainevästeitä nimenomaisesti erilaisiin tarkoituksiin, mukaan lukien sivuston toimittamiselle ja palvelujen asianomaisten ominaisuuksien kautta käyttämiselle välttämättömät evästeet sekä personointiin, suorittamiseen/analysointiin ja myynninedistämistoimiin käytettävät evästeet. Evästekäytännöstämme [http://diesel.com/shop/content/cookiepolicy] saa lisää tietoa evästeiden käytöstä sivustolla sekä vaihtoehdoista niiden hyväksymiseen tai hylkäämiseen.</p>

                            <p>Sivuston selaamisen yhteydessä kerättyjä tietoja käsitellään (i) sivuston hallitsemiseksi ja käyttöongelmien ratkaisemiseksi, (ii) sen varmistamiseksi, että sivuston sisältö esitetään mahdollisimman tehokkaasti laitteilla  sivuston kehittämiseksi, testaamiseksi ja parantamiseksi, (iii) sivuston pitämiseksi mahdollisimman turvallisena ja suojattuna, (iv) nimettömien tilastotietojen hankkimiseksi sivuston käytöstä ja sen asianmukaisen toimimisen tarkistamiseksi ja (v)  poikkeavuuksien ja/tai sivuston väärinkäytön havaitsemiseksi. Tietoja voidaan myös käyttää vastuun varmistamiseksi mahdollisissa sivustoa tai kolmansia osapuolia vastaan tehdyissä tietoverkkorikoksissa, ja ne voidaan esittää oikeusviranomaiselle tämän nimenomaisesta pyynnöstä.</p>

                            <h2>5. JOS ET ANNA HENKILÖTIETOJASI</h2>

                            <p>Jotkut ajoittain rekisteröinnin tai ostotapahtuman aikana ilmoittamamme henkilötiedot ovat välttämättömiä ostosopimuksen täytäntöönpanoa sekä hallinnollisia ja tilinpidollisia tarkoituksia varten.</p>

                            <p>Kappaleen 3 tarkoituksia koskevissa kuvauksissa mainitsemme, milloin henkilötietojen antaminen on välttämätöntä. Ellei toisin ole nimenomaisesti ilmoitettu, henkilötietojen antaminen on näin ollen valinnaista eikä niiden antamatta jättämisestä aiheudu muita seurauksia kuin se, etteivät rekisterinpitäjät tai yhteisrekisterinpitäjät voi toimia esitetyllä tavalla (eivät esimerkiksi voi toteuttaa markkinointitoimenpiteitä).</p>

                            <h2> 6. MITEN JA KUINKA KAUAN KÄSITTELEMME HENKILÖTIETOJASI</h2>

                            <p>Rekisterinpitäjille tai yhteisrekisterinpitäjille annettuja ja/tai näiden keräämiä henkilötietoja käsitellään ja säilytetään automatisoiduilla työkaluilla, ja joissakin tapauksissa niitä voidaan käsitellä ja säilyttää paperikappaleina. Etenkin mieltymystesi mukaisia markkinointi- ja mainostamistarkoituksia varten käsiteltyjä henkilötietoja säilytetään asiakassuhteiden hallintajärjestelmissä, jotka sallivat henkilötietojen käsittelyn näihin tarkoituksiin.</p>

                            <p>Henkilötietoja säilytetään niiden keräämistarkoitusten saavuttamiseksi tarvittava aika. Etenkin noudatetaan seuraavia sääntöjä:</p>

                            <ul>
                                <li>Ostosopimusten tekemistä ja täytäntöönpanoa, myös maksuja, varten kerätyt tiedot: hallinnollisten ja tilinpidollisten velvoitteiden täyttämiseen asti. Laskutustietoja säilytetään 10 vuoden ajan laskutuspäivästä.</li>
                                <li>Tiedot rekisteröidyn käyttäjän kanta-asiakasohjelmaan liittymistä varten: tietoja säilytetään niin kauan kuin tili on aktiivinen. Säilytämme tietoja myös tilin lopettamisen jälkeen, jos se on tarpeen lakisääteisten velvoitteiden noudattamiseksi, oikeuksiemme suojaamiseksi ja petosten estämiseksi.</li>
                                <li>Rekisteröityjen pyyntöihin liittyvät tiedot: tietoja säilytetään pyynnön täyttämiseen asti.</li>
                                <li>Jos olet antanut suostumuksesi, markkinointia ja profilointia varten käsiteltyjä tietoja säilytetään seitsemän vuoden ajan (myös Italian valvontaviranomaisen antaman ad hoc -vaatimuksen mukaisesti Dieselin pyynnöstä), ellet peruuta suostumustasi. Tällöin tiedot poistetaan, kun peruutat suostumuksesi.</li>
                            </ul>
                            <p>Joka tapauksessa teknisistä syistä käsittelyn lopettaminen ja sitä seuraava kyseisten henkilötietojen peruuttaminen tai pysyvä anonymisointi on lopullista 30 päivän kuluessa edellä esitetyistä ehdoista.</p>

                            <p>Erityisesti  oikeuksiemme oikeudelliseksi suojaamiseksi tai viranomaisten pyyntöjä koskevissa tapauksissa käsiteltyjä tietoja säilytetään pyynnön käsittelyyn tai oikeuden suojaamisen tarvittava aika.</p>

                            <h2>7. MINNE HENKILÖTIETOJASI SIIRRETÄÄN</h2>

                            <p>Saatamme siirtää henkilötietojasi edellä mainituissa tarkoituksissa Euroopan unionin ulkopuolisiin kolmansiin maihin, jotka eivät  välttämättä takaa samantasoista tietosuojaa. Tietoja siirretään kolmansiin maihin aina yleisen tietosuoja-asetuksen säännösten mukaisesti käyttäen kaikkia muita tarvittavia toimenpiteitä siirrettävien henkilötietojen suojaamiseksi. Näihin toimenpiteisiin voivat kuulua sopimukset, joihin sisältyvät Euroopan komission julkaisemat ns. vakiosopimuslausekkeet tai oma suostumuksesi. Voit pyytää tietoa näistä kolmansista maista ja siitä, miten  sopivista suojatoimista saa jäljennöksen, sähköpostiosoitteesta privacy@diesel.com tai kirjoittamalla edellä mainittuun postiosoitteeseen.</p>

                            <h2>8. KUKA KÄSITTELEE HENKILÖTIETOJASI</h2>

                            <p>Henkilötietojasi käsittelevät seuraavat:</p>

                            <ul>
                                <li>rekisterinpitäjien tai yhteisrekisterinpitäjien työntekijät ja yhteistyökumppanit, jotka käsittelevät tietoja rekisterinpitäjien tai yhteisrekisterinpitäjien valtuuksilla</li>
                                <li>rekisterinpitäjien tai yhteisrekisterinpitäjien osoittamat työntekijät ja yhteistyökumppanit, mukaan lukien (i) myymälöitä ja verkkokauppaa hallinnoivat yhtiöt, joilla on oikeus tarkastella, muokata ja päivittää henkilötietoja, jotka on syötetty asiakassuhteiden hallintajärjestelmiin, joiden kautta rekisterinpitäjät tai yhteisrekisterinpitäjät suorittavat käsittelytoimintoja markkinointi- ja profilointitarkoituksiin sekä (ii) rekisterinpitäjien tai yhteisrekisterinpitäjien henkilötietoja sopimusten tai paikallisten säädösten mukaisesti säilyttävät yhtiöt</li>
                                <li>kolmannet osapuolet Euroopan unionissa ja Euroopan unionin ulkopuolella, tietojen käsittelijät, joita rekisterinpitäjät tai yhteisrekisterinpitäjät käyttävät etenkin seuraavien palvelujen toimittamiseen: henkilötietojen hankinta ja syöttäminen, tavarantoimitukset, myynninedistämismateriaalien toimittaminen, jälkimyyntipalvelut ja asiakaspalvelu, markkinointitutkimus, sellaisten asiakassuhteiden hallinnointijärjestelmien hallinnointi ja ylläpito, joiden kautta rekisterinpitäjät tai yhteisrekisterinpitäjät suorittavat käsittelytoimintoja markkinointi- ja profilointitarkoituksiin sekä rekisterinpitäjien tai yhteisrekisterinpitäjien muiden yritystietojärjestelmien hallinnointi ja ylläpito. Täydellisen luettelon rekisterinpitäjien tai yhteisrekisterinpitäjien nimittämistä tietojen käsittelijöistä voi pyytää sähköpostiosoitteesta privacy@diesel.com tai kirjoittamalla edellä mainittuihin postiosoitteisiin.</li>
                            </ul>
                            <p>Henkilötietoja voidaan luovuttaa kolmansille osapuolille, riippumattomille tietojen käsittelijöille, etenkin freelancereille tai laki- tai veroneuvontaa tarjoaville yhtiöille sekä pankki- ja luottokorttimaksuja käsitteleville yhtiöille tai petosten estämiseen ja hallintaan. Lisäksi Klarnan maksuvaihtoehtojen tarjoamista varten välitämme Klarnalle tiettyjä osia henkilötiedoista, muun muassa yhteys- ja tilaustiedot, jotta Klarna voi arvioida kelpoisuutesi sen maksuvaihtoehtoihin ja räätälöidä sinulle maksuvaihtoehdot. Yleistä tietoa Klarnasta kerrotaan täällä. Klarna käsittelee henkilötietojasi rekisterinpitäjänä sovellettavan tietosuojalain ja Klarnan tietosuojailmoituksen mukaisesti.</p>

                            <p>Henkilötietoja ei levitetä millään tavalla. </p>

                            <h2>9. OIKEUTESI</h2>

                            <p>Yleisen tietosuoja-asetuksen III luvun mukaisesti sinulla on oikeus pyytää rekisterinpitäjältä tai yhteisrekisterinpitäjältä:</p>

                            <ul>
                                <li>pääsyä henkilötietoihisi</li>
                                <li>jäljennöstä meille antamistasi henkilötiedoista (ns. tietojen siirtäminen järjestelmästä toiseen) ja tietojen välittämistä toiselle rekisterinpitäjälle, jos se on teknisesti mahdollista</li>
                                <li>hallussamme olevien henkilötietojen korjaamista</li>
                                <li>sellaisten henkilötietojen poistamista, joiden käsittelyyn meillä ei enää ole oikeudellista perustetta</li>
                                <li>rajoituksia tapoihin, joilla käsittelemme henkilötietojasi, sovellettavan tietosuojalain puitteissa.</li>
                            </ul>
                            <p>Oikeus vastustaa: edellä lueteltujen oikeuksien lisäksi sinulla on aina milloin tahansa oikeus vastustaa rekisterinpitäjän tai yhteisrekisterinpitäjän  oikeutetun etunsa puitteissa suorittamaa henkilötietojesi käsittelyä. Sinulla on oikeus vastustaa suoramarkkinointia, myös profilointia. Jos haluat henkilötietojasi käsiteltävän ainoastaan perinteisillä yhteydenpitotavoilla, voit vastustaa henkilötietojesi käsittelyä automatisoiduilla yhteydenpitotavoilla.</p>

                            <p>Sinulla on myös oikeus peruuttaa kokonaan tai osittain suostumuksesi sinua koskevien henkilötietojen käsittelyyn, jonka tarkoitus on mainosten tai suoramyynnin lähettäminen tai markkinatutkimusten tekeminen tai kaupallinen viestintä automatisoiduilla yhteydenpitotavoilla (sähköposti, muu etäviestintäjärjestelmä muun muassa seuraavilla viestintäverkostoilla: tekstiviesti, multimediaviesti, viestintäalusta jne.) ja perinteisillä yhteydenpitotavoilla (postitse).</p>

                            <p>Näiden oikeuksien käyttämiseen, jonka voi tehdä kappaleessa 1 ilmoitetuilla yhteystiedoilla, ei kohdistu muodollisia rajoitteita. Jos haluat käyttää edellä mainittuja oikeuksia, on sen rekisterinpitäjän tai yhteisrekisterinpitäjän, johon otit yhteyttä, vastuulla varmistaa oikeutesi käyttää kyseistä oikeutta ja vastata sinulle, tavallisesti kuukauden kuluessa.</p>

                            <p>Yhteisrekisterinpitäjien  osalta on syytä huomata, että OTB ja Diesel ovat tehneet erityisen  sopimuksen yleisen tietosuoja-asetuksen artiklan 26 mukaisesti. Sopimuksesta saa otteen  tarkastelemista varten ottamalla yhteyttä kumpaankin yhteisrekisterinpitäjään kappaleessa 1 mainituilla yhteystiedoilla.</p>

                            <p>Jos uskot henkilötietojesi käsittelyn rikkovan yleisen tietosuoja-asetuksen säännöksiä, sinulla on oikeus tehdä valitus valvontaviranomaiselle tai käynnistää itse asianmukaiset oikeustoimet toimivaltaisissa oikeusistuimissa.</p>

                            <p>Voit käyttää oikeuksiasi lähettämällä pyynnön rekisterinpitäjille tai yhteisrekisterinpitäjille kirjoittaen kappaleessa 1 mainittuihin osoitteisiin. OTB:n tietosuojavastaavaan saa yhteyden sähköpostiosoitteessa dpo@otb.net. Dieselin tietosuojavastaavaan saa yhteyden sähköpostiosoitteessa dpo@otb.net. </p>

                            <p></p>

                            <p>EDELLINEN PÄIVITYS HELMIKUU 2021</p>

                            <p></p>

                            <p></p>

                            <h2>[SOPIVIIN KOHTIIN TARVITTAESSA SIJOITETTAVAT SUOSTUMUSLOMAKKEET]</h2>

@@@ELSE CASE

@@@ELSE CASE

@@@ELSE CASE

@@@ELSE CASE

@@@ELSE CASE

@@@ELSE CASE

@@@ELSE CASE

@@@ELSE CASE

@@@ELSE CASE

@@@ELSE CASE

@@@ELSE CASE

@@@ELSE CASE

@@@ELSE CASE

@@@ELSE CASE

@@@ELSE CASE

